{
  "article_number": "55",
  "title": "Стаття 55. Права і свободи людини і громадянина захищаються судом.",
  "description": "Кожному гарантується право на оскарження в суді рішень, дій чи бездіяльності органів державної влади, органів місцевого самоврядування, посадових і службових осіб.\n\nКожен має право звертатися за захистом своїх прав до Уповноваженого Верховної Ради України з прав людини.\n\nКожному гарантується право звернутись із конституційною скаргою до Конституційного Суду України з підстав, установлених цією Конституцією, та у порядку, визначеному законом.\n\nКожен має право після використання всіх національних засобів юридичного захисту звертатися за захистом своїх прав і свобод до відповідних міжнародних судових установ чи до відповідних органів міжнародних організацій, членом або учасником яких є Україна.\n\nКожен має право будь-якими не забороненими законом засобами захищати свої права і свободи від порушень і протиправних посягань."
}
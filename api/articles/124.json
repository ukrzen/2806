{
  "article_number": "124",
  "title": "Стаття 124. Правосуддя в Україні здійснюють виключно суди.",
  "description": "Делегування функцій судів, а також привласнення цих функцій іншими органами чи посадовими особами не допускаються.\n\nЮрисдикція судів поширюється на будь-який юридичний спір та будь-яке кримінальне обвинувачення. У передбачених законом випадках суди розглядають також інші справи.\n\nЗаконом може бути визначений обов’язковий досудовий порядок урегулювання спору.\n\nНарод безпосередньо бере участь у здійсненні правосуддя через присяжних.\n\nУкраїна може визнати юрисдикцію Міжнародного кримінального суду на умовах, визначених Римським статутом Міжнародного кримінального суду."
}
{
  "article_number": "150",
  "title": "Стаття 150. До повноважень Конституційного Суду України належить:",
  "description": "1) вирішення питань про відповідність Конституції України (конституційність):\n\nзаконів та інших правових актів Верховної Ради України;\n\nактів Президента України;\n\nактів Кабінету Міністрів України;\n\nправових актів Верховної Ради Автономної Республіки Крим;\n\n2) офіційне тлумачення Конституції України;\n\n3) здійснення інших повноважень, передбачених Конституцією України.\n\nПитання, передбачені пунктами 1, 2 частини першої цієї статті, розглядаються за конституційними поданнями: Президента України; щонайменше сорока п’яти народних депутатів України; Верховного Суду; Уповноваженого Верховної Ради України з прав людини; Верховної Ради Автономної Республіки Крим."
}
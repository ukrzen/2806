{
  "article_number": "76",
  "title": "Стаття 76. Конституційний склад Верховної Ради України - чотириста п’ятдесят народних депутатів України, які обираються на основі загального, рівного і прямого виборчого права шляхом таємного голосування строком на п’ять років.",
  "description": "Народним депутатом України може бути обрано громадянина України, який на день виборів досяг двадцяти одного року, має право голосу і проживає в Україні протягом останніх п’яти років.\n\nНе може бути обраним до Верховної Ради України громадянин, який має судимість за вчинення умисного злочину, якщо ця судимість не погашена і не знята у встановленому законом порядку.\n\nПовноваження народних депутатів України визначаються Конституцією та законами України.\n\nСтрок повноважень Верховної Ради України становить п’ять років."
}
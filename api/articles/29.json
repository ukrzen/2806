{
  "article_number": "29",
  "title": "Стаття 29. Кожна людина має право на свободу та особисту недоторканність.",
  "description": "Ніхто не може бути заарештований або триматися під вартою інакше як за вмотивованим рішенням суду і тільки на підставах та в порядку, встановлених законом.\n\nУ разі нагальної необхідності запобігти злочинові чи його перепинити уповноважені на те законом органи можуть застосувати тримання особи під вартою як тимчасовий запобіжний захід, обґрунтованість якого протягом сімдесяти двох годин має бути перевірена судом. Затримана особа негайно звільняється, якщо протягом сімдесяти двох годин з моменту затримання їй не вручено вмотивованого рішення суду про тримання під вартою.\n\nКожному заарештованому чи затриманому має бути невідкладно повідомлено про мотиви арешту чи затримання, роз'яснено його права та надано можливість з моменту затримання захищати себе особисто та користуватися правничою допомогою захисника.\n\nКожний затриманий має право у будь-який час оскаржити в суді своє затримання.\n\nПро арешт або затримання людини має бути негайно повідомлено родичів заарештованого чи затриманого."
}
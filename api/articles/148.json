{
  "article_number": "148",
  "title": "Стаття 148. До складу Конституційного Суду України входять вісімнадцять суддів Конституційного Суду України.",
  "description": "Президент України, Верховна Рада України та з’їзд суддів України призначають по шість суддів Конституційного Суду України.\n\nВідбір кандидатур на посаду судді Конституційного Суду України здійснюється на конкурсних засадах у визначеному законом порядку.\n\nСуддею Конституційного Суду України може бути громадянин України, який володіє державною мовою, на день призначення досяг сорока років, має вищу юридичну освіту і стаж професійної діяльності у сфері права щонайменше п’ятнадцять років, високі моральні якості та є правником із визнаним рівнем компетентності.\n\nСуддя Конституційного Суду України не може належати до політичних партій, профспілок, брати участь у будь-якій політичній діяльності, мати представницький мандат, обіймати будь-які інші оплачувані посади, виконувати іншу оплачувану роботу, крім наукової, викладацької чи творчої.\n\nСуддя Конституційного Суду України призначається на дев’ять років без права бути призначеним повторно.\n\nСуддя Конституційного Суду України набуває повноважень з дня складення ним присяги на спеціальному пленарному засіданні Суду.\n\nКонституційний Суд України на спеціальному пленарному засіданні Суду обирає зі свого складу Голову шляхом таємного голосування лише на один трирічний строк.\n\n<b>Стаття 148¹. Держава забезпечує фінансування та належні умови для діяльності Конституційного Суду України. У Державному бюджеті України окремо визначаються видатки на діяльність Суду з урахуванням пропозицій його Голови.<b>\n\nРозмір винагороди судді Конституційного Суду України встановлюється законом про Конституційний Суд України."
}
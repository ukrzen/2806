{
  "article_number": "79",
  "title": "Стаття 79. Перед вступом на посаду народні депутати України складають перед Верховною Радою України таку присягу:",
  "description": "\"Присягаю на вірність Україні. Зобов'язуюсь усіма своїми діями боронити суверенітет і незалежність України, дбати про благо Вітчизни і добробут Українського народу.\n\nПрисягаю додержуватися Конституції України та законів України, виконувати свої обов'язки в інтересах усіх співвітчизників\".\n\nПрисягу зачитує найстарший за віком народний депутат України перед відкриттям першої сесії новообраної Верховної Ради України, після чого депутати скріплюють присягу своїми підписами під її текстом.\n\nВідмова скласти присягу має наслідком втрату депутатського мандата.\n\nПовноваження народних депутатів України починаються з моменту складення присяги."
}
{
  "article_number": "107",
  "title": "Стаття 107. Рада національної безпеки і оборони України є координаційним органом з питань національної безпеки і оборони при Президентові України.",
  "description": "Рада національної безпеки і оборони України координує і контролює діяльність органів виконавчої влади у сфері національної безпеки і оборони.\n\nГоловою Ради національної безпеки і оборони України є Президент України.\n\nПерсональний склад Ради національної безпеки і оборони України формує Президент України.\n\nДо складу Ради національної безпеки і оборони України за посадою входять Прем'єр-міністр України, Міністр оборони України, Голова Служби безпеки України, Міністр внутрішніх справ України, Міністр закордонних справ України.\n\nУ засіданнях Ради національної безпеки і оборони України може брати участь Голова Верховної Ради України.\n\nРішення Ради національної безпеки і оборони України вводяться в дію указами Президента України.\n\nКомпетенція та функції Ради національної безпеки і оборони України визначаються законом."
}
{
  "article_number": "88",
  "title": "Стаття 88. Верховна Рада України обирає із свого складу Голову Верховної Ради України, Першого заступника і заступника Голови Верховної Ради України та відкликає їх з цих посад.",
  "description": "Голова Верховної Ради України:\n\n1) веде засідання Верховної Ради України;\n\n2) організовує роботу Верховної Ради України, координує діяльність її органів;\n\n3) підписує акти, прийняті Верховною Радою України;\n\n4) представляє Верховну Раду України у зносинах з іншими органами державної влади України та органами влади інших держав;\n\n5) організовує роботу апарату Верховної Ради України.\n\nГолова Верховної Ради України здійснює повноваження, передбачені цією Конституцією, у порядку, встановленому Регламентом Верховної Ради України."
}
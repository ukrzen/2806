{
  "article_number": "119",
  "title": "Стаття 119. Місцеві державні адміністрації на відповідній території забезпечують:",
  "description": "1) виконання Конституції та законів України, актів Президента України, Кабінету Міністрів України, інших органів виконавчої влади;\n\n2) законність і правопорядок; додержання прав і свобод громадян;\n\n3) виконання державних і регіональних програм соціально-економічного та культурного розвитку, програм охорони довкілля, а в місцях компактного проживання корінних народів і національних меншин - також програм їх національно-культурного розвитку;\n\n4) підготовку та виконання відповідних обласних і районних бюджетів;\n\n5) звіт про виконання відповідних бюджетів та програм;\n\n6) взаємодію з органами місцевого самоврядування;\n\n7) реалізацію інших наданих державою, а також делегованих відповідними радами повноважень."
}
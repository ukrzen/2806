{
  "article_number": "92",
  "title": "Стаття 92. Виключно законами України визначаються:",
  "description": "1) права і свободи людини і громадянина, гарантії цих прав і свобод; основні обов'язки громадянина;\n\n2) громадянство, правосуб'єктність громадян, статус іноземців та осіб без громадянства;\n\n3) права корінних народів і національних меншин;\n\n4) порядок застосування мов;\n\n5) засади використання природних ресурсів, виключної (морської) економічної зони, континентального шельфу, освоєння космічного простору, організації та експлуатації енергосистем, транспорту і зв'язку;\n\n6) основи соціального захисту, форми і види пенсійного забезпечення; засади регулювання праці і зайнятості, шлюбу, сім'ї, охорони дитинства, материнства, батьківства; виховання, освіти, культури і охорони здоров'я; екологічної безпеки;\n\n7) правовий режим власності;\n\n8) правові засади і гарантії підприємництва; правила конкуренції та норми антимонопольного регулювання;\n\n9) засади зовнішніх зносин, зовнішньоекономічної діяльності, митної справи;\n\n10) засади регулювання демографічних та міграційних процесів;\n\n11) засади утворення і діяльності політичних партій, інших об'єднань громадян, засобів масової інформації;\n\n12) організація і діяльність органів виконавчої влади, основи державної служби, організації державної статистики та інформатики;\n\n13) територіальний устрій України;\n\n14) судоустрій, судочинство, статус суддів; засади судової експертизи; організація і діяльність прокуратури, нотаріату, органів досудового розслідування, органів і установ виконання покарань; порядок виконання судових рішень; засади організації та діяльності адвокатури;\n\n15) засади місцевого самоврядування;\n\n16) статус столиці України; спеціальний статус інших міст;\n\n17) основи національної безпеки, організації Збройних Сил України і забезпечення громадського порядку;\n\n18) правовий режим державного кордону;\n\n19) правовий режим воєнного і надзвичайного стану, зон надзвичайної екологічної ситуації;\n\n20) організація і порядок проведення виборів і референдумів;\n\n21) організація і порядок діяльності Верховної Ради України, статус народних депутатів України;\n\n22) засади цивільно-правової відповідальності; діяння, які є злочинами, адміністративними або дисциплінарними правопорушеннями, та відповідальність за них.\n\nВиключно законами України встановлюються:\n\n1) Державний бюджет України і бюджетна система України; система оподаткування, податки і збори; засади створення і функціонування фінансового, грошового, кредитного та інвестиційного ринків; статус національної валюти, а також статус іноземних валют на території України; порядок утворення і погашення державного внутрішнього і зовнішнього боргу; порядок випуску та обігу державних цінних паперів, їх види і типи;\n\n2) порядок направлення підрозділів Збройних Сил України до інших держав; порядок допуску та умови перебування підрозділів збройних сил інших держав на території України;\n\n3) одиниці ваги, міри і часу; порядок встановлення державних стандартів;\n\n4) порядок використання і захисту державних символів;\n\n5) державні нагороди;\n\n6) військові звання, дипломатичні ранги та інші спеціальні звання;\n\n7) державні свята;\n\n8) порядок утворення і функціонування вільних та інших спеціальних зон, що мають економічний чи міграційний режим, відмінний від загального.\n\nЗаконом України оголошується амністія."
}
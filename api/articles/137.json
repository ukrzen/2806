{
  "article_number": "137",
  "title": "Стаття 137. Автономна Республіка Крим здійснює нормативне регулювання з питань:",
  "description": "1) сільського господарства і лісів;\n\n2) меліорації і кар'єрів;\n\n3) громадських робіт, ремесел та промислів; благодійництва;\n\n4) містобудування і житлового господарства;\n\n5) туризму, готельної справи, ярмарків;\n\n6) музеїв, бібліотек, театрів, інших закладів культури, історико-культурних заповідників;\n\n7) транспорту загального користування, автошляхів, водопроводів;\n\n8) мисливства, рибальства;\n\n9) санітарної і лікарняної служб.\n\nЗ мотивів невідповідності нормативно-правових актів Верховної Ради Автономної Республіки Крим Конституції України та законам України Президент України може зупинити дію цих нормативно-правових актів Верховної Ради Автономної Республіки Крим з одночасним зверненням до Конституційного Суду України щодо їх конституційності."
}
{
  "article_number": "17",
  "title": "Стаття 17. Захист суверенітету і територіальної цілісності України, забезпечення її економічної та інформаційної безпеки є найважливішими функціями держави, справою всього Українського народу.",
  "description": "Оборона України, захист її суверенітету, територіальної цілісності і недоторканності покладаються на Збройні Сили України.\n\nЗабезпечення державної безпеки і захист державного кордону України покладаються на відповідні військові формування та правоохоронні органи держави, організація і порядок діяльності яких визначаються законом.\n\nЗбройні Сили України та інші військові формування ніким не можуть бути використані для обмеження прав і свобод громадян або з метою повалення конституційного ладу, усунення органів влади чи перешкоджання їх діяльності.\n\nДержава забезпечує соціальний захист громадян України, які перебувають на службі у Збройних Силах України та в інших військових формуваннях, а також членів їхніх сімей.\n\nНа території України забороняється створення і функціонування будь-яких збройних формувань, не передбачених законом.\n\nНа території України не допускається розташування іноземних військових баз."
}